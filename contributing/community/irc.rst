Întâlniri pe IRC
================

Scopul acestor întâlniri este de a discuta în timp real diferite subiecte,
împreună cu dezvoltatorii Symfony2.

Oricine poate propune subiecte de discuție pe mailing-list-ul `symfony-dev`_ cu
cel puțin 24 de ore înainte de întâlnire, ideal însoțite de informații bine
organizate prin intermediul unui URL. Cu 24 de ore înainte de întâlnire va fi
publicat un link către o `ciornă`_ ce va conține lista cu toate subiectele
propuse. Oricine poate vota subiectele până la începerea discuțiilor pentru a
stabili ordinea de abordare. Fiecare subiect va avea un timp alocat de 15
minute, întâlnirea durând o oră, fiind suficient timp pentru cel puțin patru
subiecte.

.. caution::

    Trebuie să aveți în vedere că scopul întâlnirii nu este de a găsi soluții
    finale, urmărindu-se mai mult o bună înțelegere a problemei și mutarea
    discuției înainte în moduri mai greu de atins fără mijloace de comunicare
    în timp real.

Întâlnirea are loc în fiecare joi la ora 17:00 CET (+01:00) pe canalul
#symfony-dev pe serverul Freenode IRC.

`Jurnalele`_ IRC vor fi publicate ulterior pe wiki-ul trac-ului, care va include
un sumar pentru fiecare dintre subiecte. Vor fi create tichete pentru fiecare
sarcină sau problemă identificată în timpul discuțiilor și consemnată în sumar.

Câteva îndrumări pentru participare:

* Este posibilă modificarea voturilor până la începerea întâlnirii prin opțiunea
  "Edit an entry";
* Votarea pentru ciornă va fi oprită la începutul întâlnirii;
* Agenda va conține subiectele care au primit cele mai multe voturi, în caz de
  egalitate alegându-se cel care a fost propus mai întâi;
* La începutul întâlnirii o persoană se va legitima ca moderator;
* Moderatorul este, în esența, responsabil să cronometreze cele 15 minute
  alocate fiecărui subiect și să se asigure că toate sarcinile sunt clar
  identificate;
* În mod uzual, moderatorul se va ocupa de asemenea de redactarea sumarului și
   de crearea tichetelor în cazul în care nu se oferă alt cineva;
* Oricine poate să participe la discuții;
* În mod ideal, fiecare trebuie să fie familiarizat cu subiectul aflat în
  discuție, înainte de începerea întâlnirii;
* Când se deschide un subiect nou, cel care îl propune este invitat să facă o
  introducere de câteva cuvinte;
* Oricine poate comenta cum consideră de cuviință;
* În funcție de numărul de participanți, este posibil să fie necesar să vă
  rețineți de la o expunere prea puternică a propriului punct de vedere;
* Rețineți că `jurnalele`_ IRC vor fi publicate la final, pentru ca toată lumea
  să aibă șansa să revadă comentariile;
* Este încurajată inițiativa de a prelua sarcinile definite în timpul
  întâlnirii.

Aici puteți găsi o ciornă `exemplu`_.

.. _symfony-dev: http://groups.google.com/group/symfony-devs
.. _ciornă:      http://doodle.com
.. _Jurnalele:   http://trac.symfony-project.org/wiki/Symfony2IRCMeetingLogs
.. _exemplu:     http://doodle.com/4cnzme7xys3ay53w
